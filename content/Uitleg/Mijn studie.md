---
title: Van monteur naar programmeur
---
De meeste mensen denken nog steeds dat als je jezelf wilt omscholen, dat je dan naar school moet en daar dan een boel geld voor moet hebben. Dit dacht ik 2 jaar geleden ook.

Toen ik googelde: "hoe maak je een website", kwam ik al vrij snel allerlei gratis cursussen tegen over grafisch ontwerpen. Toen ik werktuigbouw studeerde, zat er naast ons lokaal een klas die grafisch ontwerp deed. Dus in mijn hoofd, als ik grafisch ontwerp zou willen leren, moest ik weer 4 jaar naar het MBO voordat ik daarna pas weer aan het werk kon. Blijkbaar was dit dus niet helemaal waar, en kon ik gewoon in me vrije tijd, in mijn eigen tempo leren. En kon ik ook nog eens zelf de docent uitkiezen!

Tegenwoordig is het dus mogelijk om bijna alles, gratis en online in je eigen tijd te leren. Dit wordt vooral mogelijk gemaakt door grote scholen en organisaties, die erin geloven dat educatie voor iedereen beschikbaar moet zijn. Doordat deze organisaties dit doen, is het enige wat je nog nodig hebt om een vak te leren, een computer met internet en tijd om te studeren.

Op dit moment ben ik halverwege CS50X, de Computer Science cursus van de beroemde Harvard universiteit. Deze cursus is erg moeilijk en kost mij ongeveer 8 tot 10 uur per week met als doel om dit jaar te kunnen slagen.

Naast CS50X ben ik ook net begonnen met CS50 Python. Hiermee hoop ik een sterke basis op te bouwen met programmeren in Python. Python is namelijk de meest gebruikte programmeertaal in AI en Data Science, 2 belangrijke thema's binnen de IT.

Verder besteed ik nog zo'n 4 uur per week aan het leren van wiskunde, om zo te leren hoe AI systemen werken. Lineaire algebra, calculus en kansrekening zijn de takken die het meest voorkomen in AI dus daar ligt voor mij nu de focus.