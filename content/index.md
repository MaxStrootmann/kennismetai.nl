---
title: KennisMetAi.nl
---
Hallo, mijn naam is Max Strootmann, ik ben 28 jaar oud en heb al 10 jaar ervaring als monteur in de werktuigbouw, waarvan de laatste 3 jaar als zzp'er. In die 10 jaar heb ik met veel verschillende bedrijven gewerkt, zowel in de werkplaats als in de buitendienst.

In oktober 2022 brak ik mijn schouder en moest ik een half jaar thuis blijven. In die periode begon ik met het maken van websites, wat mijn interesse in programmeren aanwakkerde. Uiteindelijk besloot ik mezelf om te scholen tot softwareontwikkelaar, een traject waar ik momenteel nog steeds mee bezig ben. Ik werk nu nog maar drie dagen per week als monteur en besteed de rest van de tijd aan mijn studie.

Naast mijn studie werk ik aan mijn nieuwe bedrijf, KMA Software (Kennis Met AI Software). Hierbij combineer ik mijn softwarekennis en technische ervaring om technische bedrijven te helpen met kennisbeheer.