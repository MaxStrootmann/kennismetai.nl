---
title: Handleidingen schrijven
---
"Het schrijven van een handleiding is de **beste, meest efficiÃ«nte** en voor het bedrijf **de meest voordelige manier** om te leren hoe je iets moet doen."

Wanneer je een handleiding schrijft ben je de lezer van die handleiding aan het **leren** hoe je iets moet doen. Het is een bekend principe ([[Feynman techniek]]) dat iemand anders iets leren 1 van de beste manieren is om zelf iets te leren. Dus met het schrijven help je niet alleen je collega's, maar je leert en onthoudt alles zelf ook veel beter.
Op het eerste gezicht lijkt het dus misschien een hoop gedoe om tijdens je werk ook nog eens bezig te zijn met het schrijven van een handleiding. Maar dit is een **investering** voor jezelf en het hele bedrijf: 

1. Je onthoudt veel beter wat je hebt gedaan dus je hoeft het later niet meer op te zoeken of te vragen = ***Productiviteitswinst***
2. Je leert veel meer doordat het schrijven de gaten in je kennis blootlegt = ***Kwaliteitswinst en productiviteitswinst***
3. Je bent meer betrokken bij het productieproces doordat je samen met je collega's moet nadenken over de beste manier van werken. Dit draagt bij aan een cultuur waarin we samen streven naar verbetering en vooruitgang = ***Langetermijnwinst op alle vlakken***

Het zelf bijhouden, aanvullen en verbeteren van de handleidingen is een versterking van alle bovenstaande punten.

## Hoe zorgen we dat het schrijven niet te veel tijd kost?
Monteurs zijn schaars, en om nou te verwachten dat zij hun werk aan de kant leggen om uitgebreid een handleiding te schrijven, is niet echt realistisch. We moeten dus samen een werkwijze bedenken die ervoor zorgt dat de expertise van monteurs toch opgeschreven wordt, zonder dat dit teveel tijd en moeite kost.

Elk bedrijf is anders, en elke monteur is anders, dus deze werkwijze uitvinden is vooral een leerproces. [[Wat ik met KMA kan bieden]], is ondersteuning bij dit proces, en daarmee een goede basis waarop het personeel zelf verder kan bouwen.

Het doel van deze basis is om een duidelijk voorbeeld te bieden, en gelijk een aantal handige [[templates]] te maken in Obsidian. Met goed ontworpen templates leg je de focus op de relevante informatie, en hoef je je geen zorgen te maken over de lay-out en indeling van je documenten. Hierdoor wordt het schrijven van documentatie een stuk minder werk.